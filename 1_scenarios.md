# Scenario's

Voor je website kun je kiezen uit twee scenario's. Zo kun je kiezen 
wat je interessanter vindt, maar kun je elkaar ook goed helpen als je 
hetzelfde onderwerp hebt. De twee scenario's zijn:

1) Een vaccinatiecentrum
2) Een machineplanner

Hieronder voor beide scenario's een korte introductie met de situatie
waarin je je bevindt.

## Het vaccinatiecentrum

Nadat vaccins eindelijk goedgekeurd zijn door de EMA (Europees Medicijn
Agentschap), moeten nu vaccinatielocaties opgezet gaan worden om de
bevolking te kunnen inenten. Daar is echter een enorme digitale 
infrastructuur voor nodig, maar ICT'ers zijn schaars. Daarom wordt een
snelle competitie op gang gezet om onder de jeugd te zoeken naar mensen
die kunnen helpen om een website te bouwen met de databases voor alle
medewerkers en gevaccineerden.

De opdracht is om voor een aankomende vaccinatielocatie een website
te bouwen met behulp van html, css en php die

1) alle medewerkers weergeeft vanuit een database,
2) vaccinatiecentrummedewerkers een logboek laat bijhouden waarbij ze paciÃ«nten en hun vaccinaties en bijzonderheden kunnen invullen,
3) het logboek kan weergeven,
4) (bonus:) burgers in staat stelt een vaccinatie in te plannen.

## De machineplanner

Het Ichthus is in het bezit van een serie apparatuur, verspreid door de school.
Het probleem is echter dat leerlingen en docenten hier op elk moment gebruik
van willen maken, terwijl er soms andere klassen voorrang zouden moeten hebben
of er onnodig veel gewisseld wordt. Het is daarom van groot belang dat er een
planningssysteem komt waar docenten en leerlingen een apparaat kunnen reserveren
dat ze vervolgens kunnen gebruiken op het aangegeven moment. Dit maakt duidelijk
welk apparaat waar en wanneer gebruikt wordt, en geeft docenten de mogelijkheid
om van tevoren voor klassen apparaten te kunnen reserveren. Zij moeten dat voor
een hele periode kunnen reserveren, terwijl leerlingen maximaal twee schooldagen
vooruit mogen kunnen reserveren. Dat geeft docenten genoeg tijd om hun zaken te 
regelen.

De opdracht is om voor alle relevante apparatuur in het Ichthus een website te 
bouwen met html, css en php die

1) alle apparaten weergeeft die gereserveerd kunnen worden met hun specificaties,
2) leerlingen en docenten in staat stelt apparaten te kunnen reserveren,
3) de reserveringen kan weergeven,
4) (bonus:) leerlingen maximaal twee dagen vooruit laat reserveren en docenten een hele periode,
5) (bonus:) docenten herhaalmogelijkheden geeft om 'elke week' uren te kunnen reserveren.

## Algemene eisen

Je website omvat 3 of meer pagina's, waaronder:
* de reserveringspagina: deze bevat een formulier waarmee mensen zich kunnen inschrijven (voor een huisje of vaccinatie).
* de planningspagina: deze geeft alle *records* of *entries* in een dynamische database weer (agenda of logboek).
* de overzichtspagina: deze geeft alle *records* of *entries* in een statische database weer (machines of medewerkers).
